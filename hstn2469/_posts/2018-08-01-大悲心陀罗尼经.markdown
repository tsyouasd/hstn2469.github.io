---
layout: post
title: 大悲心陀罗尼经
date: 2018-08-01  
tag: 佛教经典
--- 

###  什么是大悲心陀罗尼经
 《千手千眼观世音菩萨广大圆满无碍大悲心陀罗尼经》,是这一部经的总名；<br>
 《千手千眼大悲心陀罗尼经》，是简略的称呼。<br>
 《千手千眼观世音菩萨广大圆满无碍大悲心陀罗尼》，是这部经的别名，《经》这一字，是经的通名。什 麼叫别名？因为只有这一部经，特别叫这个名字，其他的经典，都不是用这名字。因为佛所说的经典，都叫经，所以《经》这一字，就叫通名。 这一部经以什么来立名呢？以“人、法、喻”都具足来立名。“千手千眼观世音菩萨”是“人”，“广大圆满无碍”和“大悲心”是“比喻”，“陀罗尼”是“法”；所以“人、法、喻”都具足。这一部经，以“广大圆满无碍大悲心”来做譬喻。 陀罗尼是梵语，此云“总持”；总持就是法，这种总持的法。
 
 
###  《大悲心陀罗尼经》
> 唐西天竺沙门 伽梵达摩 译

如是我闻。一时。`释迦牟尼佛`在补陀落迦山观世音宫殿。宝庄严道场中。坐宝师子座。其座纯以无量杂摩尼宝而用庄严。百宝幢旛。周匝悬列。 
　　尔时如来于彼座上。将欲演说总持陀罗尼故。与无央数菩萨摩诃萨俱。其名曰。总持王菩萨。宝王菩萨。药王菩萨。药上菩萨。观世音菩萨。大势至菩萨。华严菩萨。大庄严菩萨。宝藏菩萨。德藏菩萨。金刚藏菩萨。虚空藏菩萨。弥勒菩萨。普贤菩萨。文殊师利菩萨。如是等菩萨摩诃萨。皆是灌顶大法王子。又与无量无数大声闻僧。皆行阿罗汉。十地。摩诃迦叶而为上首。又与无量梵摩罗天。善吒梵摩而为上首。又与无量欲界诸天子俱。瞿婆伽天子而为上首。又与无量护世四王俱。提头赖吒而为上首。又与无量天。龙。夜叉。乾闼婆。阿修罗。迦楼罗。紧那罗。摩睺罗伽。人。非人等俱。天德大龙王而为上首。又与无量欲界诸天女俱。童目天女而为上首。又与无量虚空神。江海神。泉源神。河沼神。药草神。树林神。舍宅神。水神。火神。地神。风神。土神。山神。石神。宫殿等神。皆来集会。 
　　**时**。观世音菩萨。于大会中。密放神通光明。照耀十方刹土。及此三千大千世界。皆作金色。天宫。龙宫。诸尊神宫。皆悉震动。江河大海。铁围山。须弥山。土山。黑山。亦皆大动。日月珠火星宿之光。皆悉不现。
   于是总持王菩萨。见此希有之相。怪未曾有。即从座起。叉手合掌。以偈问佛。如此神通之相。是谁所放。`以偈问曰`。 
>    谁于今日成正觉。普放如是大光明。 

>    十方刹土皆金色。三千世界亦复然。 

>    谁于今日得自在。演放希有大神力。 

>    无边佛国皆震动。龙神宫殿悉不安。 

>    今此大众咸有疑。不测因缘是谁力。 

>    为佛菩萨大声闻。为梵魔天诸释等。 

>    唯愿世尊大慈悲。说此神通所由以。     
　　 
 
 *   佛告总持王菩萨言。善男子。汝等当知。今此会中，有一菩萨摩诃萨。名曰观世音自在。从无量劫来。成就大慈大悲。善能修习无量陀罗尼门。为欲安乐诸众生故。密放如是大神通力。佛说是语已。 

 *   **尔时[观世音菩萨]**。从座而起。整理衣服。向佛合掌。白佛言。世尊。我有大悲心陀罗尼咒。今当欲说。为诸众生得安乐故。除一切病故。得寿命故。得富饶故。灭除一切恶业重罪故。离障难故。增长一切白法诸功德故。成就一切诸善根故。远离一切诸怖畏故。速能满足一切诸希求故。惟愿世尊。慈哀听许。 

*   `佛言`。善男子。汝大慈悲。安乐众生。欲说神咒。今正是时。宜应速说。如来随喜。诸佛亦然。
*   [观世音菩萨]``重白佛言``。**世尊**。我念过去无量亿劫。有佛出世。`名曰`千光王静住如来。彼佛世尊。怜念我故。及为一切诸众生故。说此广大圆满无碍大悲心陀罗尼。以金色手。摩我顶上。作如是言。  
*   **善男子**。汝当持此心咒。普为未来恶世一切众生。作大利乐。我于是时。始住初地。一闻此咒故。超第八地。我时心欢喜故。即发誓言。
*   **若我当来**。堪能利益安乐一切众生者。令我即时身生千手千眼具足。发是愿已。应时身上千手千眼悉皆具足。十方大地。六种震动。十方千佛。悉放光明。照触我身。及照十方无边世界。
*   **从是已后**。复于无量佛所。无量会中。重更得闻。亲承受持是陀罗尼。复生欢喜。踊跃无量。便得超越无数亿劫微细生死。 
*   **从是已来**。常所诵持。未曾废忘。由持此咒故。所生之处。恒在佛前。莲华化生。不受胎藏之身。
*   **若有比丘**。比丘尼。优婆塞。优婆夷。童男。童女。欲诵持者。于诸众生起慈悲心。先当从我发如是愿。 

	> 南无大悲观世音。愿我速知一切法。 

	> 南无大悲观世音。愿我早得智慧眼。 

	>  南无大悲观世音。愿我速度一切众。 

	>  南无大悲观世音。愿我早得善方便。 

	>  南无大悲观世音。愿我速乘般若船。 

	>  南无大悲观世音。愿我早得越苦海。 

	>  南无大悲观世音。愿我速得戒定道。 

	>  南无大悲观世音。愿我早登涅盘山。 

	>  南无大悲观世音。愿我速会无为舍。 

	>  南无大悲观世音。愿我早同法性身。 

	>  我若向刀山。刀山自摧折。 

	>  我若向火汤。火汤自枯竭。 

	>  我若向地狱。地狱自消灭。 

	>  我若向饿鬼。饿鬼自饱满。 

	>  我若向修罗。恶心自调伏。 

	>  我若向畜生。自得大智慧。 

*   **发是愿已**。至心称念我之名字。亦应专念我本师阿弥陀如来。然后即当诵此陀罗尼神咒。一宿诵满五遍。除灭身中百千万亿劫生死重罪。 
*   [观世音菩萨]复白佛言。**世尊**。若诸人天诵持大悲章句者。临命终时。十方诸佛皆来授手。欲生何等佛土。随愿皆得[往生]。
*   **复白佛言**。**世尊**。若诸众生诵持大悲神咒。堕三恶道者。我誓不成正觉。诵持大悲神咒者。若不生诸佛国者。我誓不成正觉。诵持大悲神咒者。若不得无量三昧辩才者。我誓不成正觉。诵持大悲神咒者。于现在生中。一切所求。若不果遂者。不得为大悲心陀罗尼也。惟除不善。除不至诚。 
*   **若诸女人。厌贱女身。欲成男子身**。诵持大悲陀罗尼章句。若不转女身成男子身者。我誓不成正觉。生少疑心者。必不果遂也。 
*   **若诸众生。侵损常住饮食财物**。千佛出世。不通[忏悔]。纵忏亦不除灭。今诵大悲神咒。即得除灭。 
*   **一切十恶五逆。谤人谤法**。破斋破戒 。破塔坏寺。偷僧祇物。污净梵行。如是等一切恶业重罪。悉皆灭尽。
*   **惟除一事。于咒生疑者**。乃至小罪轻业。亦不得灭。何况重罪。虽不即灭重罪。犹能远作菩提之因。 
*   复白佛言。**世尊**。若诸人天诵持大悲心咒者。得十五种善生。不受十五种恶死也。其恶死者。 	      			 

　　一者。不令其饥饿困苦死。 

　　二者。不为枷禁杖楚死。 

　　三者。不为怨家雠对死。 

　　四者。不为军阵相杀死。 

　　五者。不为虎狼恶兽残害死。 

　　六者。不为毒蛇蚖蝎所中死。 

　　七者。不为水火焚漂死。 

　　八者。不为毒药所中死。 

　　九者。不为蛊毒害死。 

　　十者。不为狂乱失念死。 

　　十一者。不为山树崖岸坠落死。 

　　十二者。不为恶人厌魅死。 

　　十三者。不为邪神恶鬼得便死。 

　　十四者。不为恶病缠身死。 

　　十五者。不为非分自害死。 

###  诵持大悲神咒者。不被如是十五种恶死也。得十五种善生者。 

　　一者。所生之处。常逢善王。 

　　二者。常生善国。 

　　三者。常值好时。 

　　四者。常逢善友。 

　　五者。身根常得具足。 

　　六者。道心纯熟。 

　　七者。不犯禁戒。 

　　八者。所有眷属。恩义和顺。 

　　九者。资具财食。常得丰足。 

　　十者。恒得他人。恭敬扶接。 

　　十一者。所有财宝。无他劫夺。 

　　十二者。意欲所求。皆悉称遂。 

　　十三者。龙天善神。恒常拥卫。 

　　十四者。所生之处。见佛闻法。 

　　十五者。所闻正法。悟甚深义。

　若有诵持**大悲心陀罗尼者**。得如是等十五种善生也。一切天人。应常诵持。勿生懈怠。[观世音菩萨]说是语已。于众会前。合掌正住。于诸众生。起大悲心。开颜含笑。即说如是广大圆满无碍大悲心陀罗尼神妙章句。 
 
###  陀罗尼曰。 
 　*南无喝罗怛那哆罗夜耶。*<br>
 　*南无阿唎耶。*<br>
 　*婆卢羯帝烁钵罗耶。*<br>
 　*菩提萨埵婆耶。*<br>
 　*摩诃萨埵婆耶。<br>
 　摩诃迦卢尼迦耶。<br>
 　唵。<br>
 　萨皤罗罚曳。<br>
 　数怛那怛写。<br>
 　南无悉吉栗埵。<br>
 　伊蒙阿唎耶。<br>
 　婆卢吉帝。<br>
 　室佛罗愣驮婆。<br>
 　南无那罗谨墀。<br>
 　醯利摩诃皤哆沙咩。<br>
 　萨婆阿他豆输朋。<br>
 　阿逝孕。<br>
 　萨婆萨哆那摩婆萨哆那摩婆伽。<br>
 　摩罚特豆。<br>
 　怛侄他。<br>
 　唵阿婆卢醯。<br>
 　卢迦帝。<br>
 　迦罗帝。<br>
 　夷醯唎。<br>
 　摩诃菩提萨埵。<br>
 　萨婆萨婆。<br>
 　摩罗摩罗。<br>
 　摩醯摩醯唎驮孕。<br>
 　俱卢俱卢羯蒙。<br>
 　度卢度卢罚闍耶帝。<br>
 　摩诃罚闍耶帝。<br>
 　陀罗陀罗。<br>
 　地唎尼。<br>
 　室佛罗耶。<br>
 　遮罗遮罗。<br>
 　摩摩罚摩罗。<br>
 　穆帝隶。<br>
 　伊醯伊醯。<br>
 　室那室那。<br>
 　阿罗参佛罗舍利。<br>
 　罚沙罚参。<br>
 　佛罗舍耶。<br>
 　呼嚧呼嚧摩罗。<br>
 　呼嚧呼嚧醯利。<br>
 　娑罗娑罗。<br>
 　悉唎悉唎。<br>
 　苏嚧苏嚧。<br>
 　菩提夜菩提夜。<br>
 　菩驮夜菩驮夜。<br>
 　弥帝唎夜。<br>
 　那罗谨墀。<br>
 　地利瑟尼那。<br>
 　婆夜摩那。<br>
 　娑婆诃。<br>
 　悉陀夜。<br>
 　娑婆诃。<br>
 　摩诃悉陀夜。<br>
 　娑婆诃。<br>
 　悉陀喻艺。<br>
 　室皤罗耶。<br>
 　娑婆诃。<br>
 　那罗谨墀。<br>
 　娑婆诃。<br>
 　摩罗那罗。<br>
 　娑婆诃。<br>
 　悉罗僧阿穆佉耶。<br>
 　娑婆诃。<br>
 　娑婆摩诃阿悉陀夜。<br>
 　娑婆诃。<br>
 　者吉罗阿悉陀夜。<br>
 　娑婆诃。<br>
 　波陀摩羯悉陀夜。<br>
 　娑婆诃。<br>
 　那罗谨墀皤伽罗耶。<br>
 　娑婆诃。<br>
 　摩婆利胜羯罗夜。<br>
 　娑婆诃。<br>
 　南无喝罗怛那哆罗夜耶。<br>
 　南无阿唎耶。<br>
 　婆嚧吉帝。<br>
 　烁皤罗夜。<br>
 　娑婆诃。<br>
 　唵。*<br>
 　*悉殿都。*<br>
 　*漫多罗。跋陀耶。娑婆诃。*<br>

[观世音菩萨]说此咒已。大地六变震动。天雨宝华。缤纷而下。十方诸佛。悉皆欢喜。天魔外道。恐怖毛竖。一切众会。皆获果证。或得须陀洹果。或得斯陀含果。或得阿那含果。或得阿罗汉果。或得一地。二地。三地。四地。五地。乃至十地者。无量众生。发菩提心。 

**尔时**，大梵天王从座而起。整理衣服。合掌恭敬。白[观世音菩萨]言。善哉大士。我从昔来。经无量佛会。闻种种法。种种陀罗尼。未曾闻说如此无碍大悲心大悲陀罗尼神妙章句。惟愿大士。为我说此陀罗尼形貌状相。我等大众。**愿乐欲闻**

[观世音菩萨]告梵王言。汝为方便利益一切众生故。作如是问。汝今善听。吾为汝等略说少耳。 
[观世音菩萨]言。大慈悲心是。平等心是。无为心是，无染着心是。空观心是。恭敬心是。卑下心是。无杂乱心是。无见取心是。无上菩提心是。当知如是等心。即是陀罗尼相貌。汝当依此而修行之。大梵王言。我等大众。今始识此陀罗尼相貌。从今受持。不敢忘失。 

**观世音言**。若善男子。善女人。诵持此神咒者。发广大菩提心。誓度一切众生。身持斋戒。于诸众生。起平等心。常诵此咒。莫令断绝。住于净室。澡浴清净。着净衣服。悬旛燃灯。香华百味饮食。以用供养。制心一处。更莫异缘。如法诵持。是时当有日光菩萨。月光菩萨。与无量神仙。来为作证。益其效验。

*  我时当以千眼照见。千手护持。从是以往。所有世间经书。悉能受持。一切外道法术。韦陀典籍。亦能通达。诵持此神咒者。世间八万四千种病。悉皆治之。无不差者。 

*  亦能使令一切鬼神。降诸天魔。制诸外道。若在山野。诵经坐禅。有诸山精杂魅魍魉鬼神。横相恼乱。心不安定者。诵此咒一遍。是诸鬼神。悉皆被缚也。 

*  若能如法诵持。于诸众生。起慈悲心者。我时当敕一切善神龙王金刚密迹。常随卫护。不离其侧。如护眼睛。如护己命。`说偈敕曰`。
	>我遣密迹金刚士。乌刍君荼鸯俱尸。八部力士赏迦罗。常当拥护受持者。 

	>我遣摩醯那罗延。金毗罗陀迦毗罗。常当拥护受持者。

	>我遣婆馺娑楼罗。满善车钵真陀罗。常当拥护受持者 . 

	>我遣萨遮摩和罗。鸠阑单吒半祇罗。常当拥护受持者。 

	>我遣毕婆伽罗王。应德毘多萨和罗。常当拥护受持者。 

	>我遣梵摩三钵罗。五部净居炎摩罗。常当拥护受持者。

	>我遣释王三十三。大辩功德婆怛那。常当拥护受持者。 

	>我遣提头赖吒王。神母女等大力众。常当拥护受持者。 

	>我遣毗楼勒叉王。毗楼博叉毗沙门。常当拥护受持者。 

	>我遣金色孔雀王。二十八部大仙众。常当拥护受持者。 

	>我遣摩尼跋陀罗。散支大将弗罗婆。常当拥护受持者。

	>我遣难陀跋难陀。婆伽罗龙伊钵罗。常当拥护受持者。 

	>我遣修罗乾闼婆。迦楼紧那摩睺罗。常当拥护受持者。 

	>我遣水火雷电神。鸠盘荼王毗舍闍。常当拥护受持者。 
	
	>是诸善神。及神龙王。神母女等。各有五百眷属。大力夜叉。常随拥护诵持大悲神咒者。 

　　其人若在空山旷野。独宿孤眠。是诸善神。番代宿卫。辟除灾障。若在深山。迷失道路。诵此咒故。善神龙王。化作善人。示其正道。若在山林旷野。乏少水火。龙王护故。化出水火。[观世音菩萨]。复为诵持者。说消除灾祸清凉之偈。 
　　若行旷野山泽中。逢值虎狼诸恶兽。 

　　蛇蚖精魅魍魉鬼。闻诵比咒莫能害。 

　　若行江湖沧海间。毒蛇蛟龙摩竭兽。 

　　夜叉罗刹鱼鼋鳖。闻诵此咒自藏隐。 

　　若逢军阵贼围绕。或被恶人夺财宝。 

　　至诚称诵大悲咒。彼起慈心复道归。 

　　若为王官收录身。囹圄禁闭杻枷锁。 

　　至诚称诵大悲咒。官自开恩释放还。 

　　若入野道蛊毒家。饮食有药欲相害。 

　　至诚称诵大悲咒。毒药变成甘露浆。 

　　女人临难生产时。邪魔遮障苦难忍。 

　　至心称诵大悲咒。鬼神退散安乐生。 

　　恶龙疫鬼行毒气。热病侵陵命欲终。 

　　至心称诵大悲咒。疫病消除寿命长。 

　　龙鬼流行诸毒肿。痈疮脓血痛叵堪。 

　　至心称诵大悲咒。三唾毒肿随口消。 

　　众生浊恶起不善。厌魅咒咀结怨雠。 

　　至心称诵大悲咒。厌魅还着于本人。 

　　恶生浊乱法灭时。淫欲火盛心迷倒。 

　　弃背妻婿外贪染。昼夜邪思无暂停。 

　　若能称诵大悲咒。淫欲火灭邪心除。 

　　我若广赞咒功力。一劫称扬无尽期。

 

　　尔时[观世音菩萨]告梵天言。诵此咒五遍。取五色线作索。咒二十一遍。结作二十一结。系项。此陀罗尼是过去九十九亿恒河沙诸佛所说。 

　　彼等诸佛。为诸行人修行六度未满足者。速令满足故。未发菩提心者。速令发心故。若声闻人未证果者。速令证故。若三千大千世界内。诸神仙人未发无上菩提心者。速令发心故。若诸众生未得大乘信根者。以此陀罗尼威神力故。令其大乘种子法芽增长。以我方便慈悲力故。令其所须。皆得成办。 

　　又三千大千世界。幽隐暗处。三涂众生。闻我此咒。皆得离苦。有诸菩萨未阶初住者。速令得故。乃至令得十住地故。又令得到佛地故。自然成就三十二相。八十随形好。若声闻人。闻此陀罗尼。一经耳者。修行书写此陀罗尼者。以质直心如法而住者。四沙门果。不求自得。若三千大千世界内。山河石壁。四大海水。能令涌沸。须弥山及铁围山。能令摇动。又令碎如微尘。其中众生。悉令发无上菩提心。 

　　若诸众生现世求愿者。于三七日。净持斋戒。诵此陀罗尼。必果所愿。从生死际。至生死际。一切恶业。并皆灭尽。三千大千世界内。一切诸佛菩萨。梵释四天王。神仙龙王。悉皆证知。
　　

 [观世音菩萨]: https://baike.baidu.com/item/%E8%A7%82%E4%B8%96%E9%9F%B3/33983?fromtitle=%E8%A7%82%E4%B8%96%E9%9F%B3%E8%8F%A9%E8%90%A8&fromid=169349&fr=aladdin  "东北出马实录-胡四太奶"
 [往生]: https://baike.baidu.com/item/%E5%BE%80%E7%94%9F/84173  "东北出马实录-胡四太奶"
 [忏悔]: https://baike.baidu.com/item/%E5%BF%8F%E6%82%94/3888787?fr=aladdin "东北出马实录-胡四太奶"
 
 
 